# -*- mode: mandoku-view; -*-
#+TITLE: 勿齋集
#+DATE: 2015-08-25 00:06:01.715663
#+PROPERTY: ID KR4d0362
#+PROPERTY: BASEEDITION WYG    
#+PROPERTY: JUAN 提要
<pb:KR4d0362_WYG_000-1a>¶
欽定四庫全書　　　　　集部四¶
　勿齋集　　　　　　　　别集類三(宋/)¶
　　提要¶
　　　　(臣/)等謹案勿齋集二巻宋楊至質撰至質字¶
　　　　休文號勿齋閤皁山道士淳祐中勑賜髙士¶
　　　　右街監儀主管敎門公事是集皆其四六書¶
　　　　啓多與一時當事酧荅之作其兼領旌徳觀¶
　　　　都監謝京尹趙節齋啓云觀以道名境隨人¶
<pb:KR4d0362_WYG_000-1b>¶
　　　　重知章有學始專鑑曲之煙霞清老能詩故¶
　　　　奉金陵之香火倘酒甕飯囊之輩徒齋鐘粥¶
　　　　鼓之羞云云葢亦以文學自負不屑等於黄¶
　　　　冠者流第二巻中大抵代人之作當由嫻於¶
　　　　詞翰故士大夫假手者多也宋末啓劄之文¶
　　　　多喜配經史成語凑泊生硬又喜參文句往¶
　　　　往冗長萎弱唐以前舊格蕩然至質所作雖¶
　　　　邊幅少狹而對偶工緻吐屬雅潔猶有樊南¶
<pb:KR4d0362_WYG_000-2a>¶
　　　　甲乙集之遺正未可以方外輕之矣乾隆四¶
　　　　十六年四月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
